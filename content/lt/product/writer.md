type=page
title=Rašyklė
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Writer](/product/pix/writer.png)](/product/pix/writer-big.png "Didinti") # {.rfloatimg}

Rašyklėje randama viskas, ko galima tikėtis iš šiuolaikiškos, visomis
priemonėmis aprūpintos tekstų rengyklės arba rašomajam stalui skirto
leidybos centro.

Programą lengva naudoti ne tik paprastoms užduotims, pavyzdžiui,
glaustiems priminimams užsirašyti, bet ir sudėtingoms, pavyzdžiui,
rengiant knygas su turiniais, diagramomis ir rodyklėmis. Rašykle
sukurtiems tekstams suteikiama puiki išvaizda.

Vedikliais šalinamos nereikalingos kliūtys, kuriant laiškų, faksogramų,
darbotvarkių, protokolų ir kitokius dokumentus, arba vykdant
sudėtingesnes užduotis, pavyzdžiui, rengiant daugkartinius laiškus.
Žinoma, naudotojas gali kurti ir savo ruošinius, arba [gauti ruošinių][1]
iš plėtinių saugyklos.

Stiliavimu ir formavimu atveriamos ypatingos stiliuotų puslapių galimybės.

Savitaisos žodynu tiesiogiai taisomos rašto klaidos: rašomas tekstas tikrinamas
iškart, klaviatūra renkant ženklus. Tame pačiame rašyklės dokumente
galima vartoti kelias skirtingas kalbas.

Pasitelkus žodžių baigimą, mažėja darbo klaviatūra: renkant tekstą,
savaime siūlomi tinkamiausi žodžiai ir frazės.

Teksto kadrais ir siejimu vykdomos rašomojo stalo leidybos užduotys,
naujienų grupių laiškus, lankstinukus ir ir kitus dokumentus kuriant ir
maketuojant pagal kiekvieno naudotojo poreikius.

Paprasčiau naudoti pratisus ir sudėtingus dokumentus, pasitelktus
turinio sąrašus, žodžių rodykles, bibliografines nuorodas, paveikslus,
lenteles ir kitus objektus.

Taisant tekstą, vienu metu galima atsiversti kelis puslapius –
idealus scenarijus sudėtingiems dokumentams, naudojant vieną didelį
arba kelis mažesnius vaizduoklius.

Išplėtota pastabų priemonė dokumento šone išskleidžia pastabas. Taip
skaityti pastabas yra daug patogiau. Skirtingų naudotojų pastabos
rodomos skirtingomis spalvomis, nurodant taisymo datą ir laiką.

HTML eksportavimu dokumentai skelbiami žiniatinklyje,
arba, pasirinkus „MediaWiki“ formą, viešinami vikipedijose.
Užtikrinant, kad skaitytojas dokumentą matytų tokį, kokį paruošė
dokumento rašytojas, naudojama nešiojamojo dokumento forma
(.pdf). „Apache OpenOffice“ PDF eksportavimo priemonė apima
gausybę formavimo ir apsaugos nuostatų, PDF bylos pritaikomos
daugybei skirtingų scenarijų, įskaitant ISO standarto bylas PDF/A.

Dokumentai saugomi atvirojo dokumento forma – tai naujasis tarptautinis
raštinės dokumentų standartas. XML kalba grindžiama forma laiduoja, kad
naudotojas rašykle nebus suvaržytas, savo dokumentus galės vartyti ir su
kitomis atvirojo dokumento standartą taikančiomis programomis.

Žinoma, rašykle galima skaityti ir senuosius „Microsoft Word“ rašinius,
arba saugoti darbus „Word“ forma, pavyzdžiui, siunčiant žmonėms, kuriuos
saisto „Microsoft“ programinė įranga. Pradedant laida nr. 3.0, rašykle
atverčiamos operacinei sistemai „Mac OS X“ skirtos „Microsoft Office 2007“
arba „Microsoft Office 2008“ bylos (.docx).

[1]: http://templates.openoffice.org "Download Apache OpenOffice Templates"
