type=page
title=Pranešimų rengyklė
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Impress](/product/pix/impress.png)](/product/pix/impress-big.png "Didinti") # {.rfloatimg}

Pranešimų rengyklė – tai puiki priemonė patraukliems daugialypės terpės
pranešimams kurti. Pranešimai pagyvinami dvimačiais ir trimačiais piešinukais,
ypatinga puošyba, animavimu bei sustiprinto poveikio braižybos priemonėmis.

Bendriniais puslapiais paprastinamas medžiagos ruošimas. Daug laiko sutaupoma
iš plėtinių saugyklos [gautais ruošiniais][1].

Tenkindama pranešėjų ir auditorijų poreikius, programa numato visus
pagrindinius rodinius: brėžinio, metmenų, skaidrių, prierašų,
skaitinių. Galima rinktis ir kelių polangių rodinį, leidžiantį
visas priemones pasiekti tiesiogiai.

Pranešimų rengyklė numato kelis vaizduoklius. Projektoriumi rodydamas
skaidres, pranešėjas tuo pačiu metu gali stebėti kitą vaizdą. Daugiausiai laimima,
pasitelkus nemokamą [pranešėjo pulto plėtinį][2], leidžiantį matyti
tolesnes skaidres, trukmę ir prierašus.

Pranešimų rengyklė pasižymi išplėtotomis, bet kartu lengvai valdomomis
braižybos ir diagramų kūrimo priemonėmis pranešimams puošti.

Dažniausiai naudojamos braižybos priemonės išdėstomos aplink ekraną
ir pasitelkiamos vienu pelės spustelėjimu.

Pranešimus pagyvina animuotas ir kitaip papuoštas skaidrių rodymas. Puošybinis
šriftas tekstą verčia įstabiais dvimačiais ir trimačiais paveikslais.
Tikroviški trimačiai paveikslai kuriami lengvai ir sklandžiai.

Pranešimai saugomi atvirojo dokumento forma – tai naujasis tarptautinis
raštinės dokumentų standartas. XML kalba grindžiama forma laiduoja,
kad naudotojas pranešimų rengykle nebus suvaržytas, savo pranešimus
galės peržiūrėti ir su kitomis atvirojo dokumento standartą taikančiomis programomis.

Žinoma, galima naudoti ir senuosius „Microsoft PowerPoint“ pranešimus,
arba saugoti darbus „PowerPoint“ forma, pavyzdžiui, siunčiant juos žmonėms,
kuriuos saisto „Microsoft“ programinė įranga. Galima pasitelkti ir pranešimų
rengyklės priemonę pranešimams versti į „Flash“ bylas (.swf).

[1]: http://templates.openoffice.org "Download Apache OpenOffice Templates"
[2]: http://extensions.openoffice.org/project/presenter-screen "Download the Presenter Console Extension"
