type=page
title=Duomenynų rengyklė
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Base](/product/pix/base.png)](/product/pix/base-big.png "Didinti") # {.rfloatimg}

Duomenynų rengyklė – tai rašomajam stalui skirta visavertė duomenynų
tvarkymo sistema, tenkinanti įvairius naudotojų poreikius nuo asmeninės garso
įrašų kolekcijos apskaitos iki mėnesinės verslo įmonės padalinio pardavimų ataskaitos.

Siūlomi vedikliai, gelbstintys pradedantiesiems duomenynų projektuotojams
(ar tiesiog naujiems duomenynų rengyklės naudotojams) kurti lenteles,
užklausas, formas ir ataskaitas kartu su iš anksto apibrėžtomis lentelėmis
turtui, užsakovams, pardavimo sąskaitoms, važtaraščiams ir kitiems
duomenims surašyti.

Jei duomenynas skirtas tik asmeniniam naudojimui, siūlomas vienam
naudotojui pritaikytas visapusiškas sąryšinio duomenyno variklis „HSQL“,
duomenis saugojant duomenynų rengyklės byloje. Duomenynų rengyklėje
numatytos ir plokščiosios sistemos „dBase“ bylos.

Įmonėse dirbantiems žinovams siūlomos tvarkyklės įvairiems daugybinių
naudotojų duomenynų varikliams: „MySQL“, „Adabas D“, „MS Access“ ir
„PostgreSQL“. Numatytos JDBC ir ODBC standarto tvarkyklės leidžia
jungtis prie beveik visų esamų duomenynų.

Duomenynų rengyklė tobulai dera su kitomis „Apache OpenOffice“
rinkinio programomis, pavyzdžiui:

  - pasitelkus pramoninio standarto „LDAP“ protokolą, arba tokias plačiai
    naudojamas adresų knygelių formas, kaip „Microsoft Outlook“, 
    „Microsoft Windows“ ir „Mozilla“, teikiami adresų knygelės duomenys
    rašykle tvarkomiems daugkartiniams laiškams;
  - skaičiuoklės bylose kuriamos susietų duomenų sritys suvestinių lentelių
    analizei arba diagramų pagrindui kurti.

Daugiau informacijos apie darbą su duomenynų rengykle skelbiama
[„Apache OpenOffice“ duomenynų vikipedijos][1] puslapiuose.

Techninė informacija ir pagalba duomenynų rengyklės naudotojams 
teikiama [duomenynų rengyklės projekto puslapyje][2].

[1]: http://wiki.services.openoffice.org/wiki/database
[2]: http://dba.openoffice.org/
