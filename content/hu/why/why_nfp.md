type=page
title=Miért az Apache OpenOffice: Nonprofit szervezetek
notice=https://www.apache.org/licenses/LICENSE-2.0
~~~~~~
![Miért az Apache OpenOffice: Nonprofit szervezetek](/why/images/why_nfp.png) # {.rfloatimg}

A kisebb és nagyobb nonprofit (azaz nem nyereségorientált) szervezetek is az OpenOffice programcsomagot használják, mivel minden igényüket kielégíti és megosztja értékeiket. A **rugalmas szövegszerkesztő**, **erőteljes táblázatkezelő**, **dinamikus rajzoló program** és nem utolsósorban az **adatbázis kezelő**, mind megfelelnek egy irodai programcsomaggal szemben támasztott elvárásoknak.

Az OpenOffice magas szintű kompatibilitással rendelkezik, mindezt költségmentesen és jogi feltételek nélkül.

  - **Egy program mindenkinek**

    Jobban, mint bármikor, a nonprofit szervezeteknek egy zsúfolt piacon kell a figyelemért versenyezniük. Az Apache OpenOffice segitségével ezek a szervezetek hozzáférhetnek egy olyan elengedhetetlen irodai programcsomaghoz, amely minden tekintetben van olyan jó, mint a drága irodai eszközök, amiket azok használnak, akiknek a pénz nem lényeges. A több, mint 20 éves fejlesztésnek köszönhetően az OpenOffice egy kiforrott, stabil termék, amely garantálja a problémamentes használatot. Az OpenOffice egy vezető nemzetközi erő abban a digitális mozgalomban, melynek célja, hogy mindenki az elérhető legmagasabb minőségű programokhoz juthasson hozzá, bevételtől függetlenül. Csatlakozzon Ön is az OpenOffice nemzetközi közösségéhez, ha ötleteket szeretne cserélni, inspirációra vagy csak segítségre van szüksége.

  - **Jobb, de kompatibilis**

    Az Apache OpenOffice büszke más irodai programokkal való kompatibilitására. A nonprofit szervezetek - melyek önkéntesek munkájára támaszkodnak - értékelik azt, hogy akik csak egy kicsit is járatosak más irodai programok használatában, az OpenOffice programot is azonnal otthonosan kezelik. Az OpenOffice figyelembe veszi, hogy egy szervezet sem szigetelődhet el a többitől, s épp ezért biztosítja a fájlok cseréjét más irodai szoftverekkel. Lehetővé teszi PDF fájlok létrehozását azokra az esetekre, amikor irányitása alatt akarja tartani a dokumentumait miután azok elhagyták az irodáját. Az OpenOffice a világon az első olyan program, amellyel lehetséges az érzékeny információkat ISO által jóváhagyott formában tárolni - a legjobb garancia a jövőre tekintve.

  - **Nyílt világ**

    Szerencsére az Apache OpenOffice teljesen ingyenes és mentes mindenféle kisbetűs résztől. Annyi számítógépre telepítheti,  amennyire csak szeretné, arra használja amire csak akarja, ráadásul még másolatot is adhat belőle alkalmazottainak, támogatóinak, stb. akár otthoni használatra is. A programcsomag számos nyelven elérhető és az OpenOffice aktívan ösztönzi a helyi közösségeket további fordítások elkészítésére. A nonprofit szervezetek számára - jótékonysági, önkéntes ágazatú szervezetek, stb. - az OpenOffice a legegyszerübb és legolcsóbb módja annak, hogy biztosítsák a hatékony működéshez szükséges irodai eszközöket.
