type=page
title=Miért az Apache OpenOffice: nagyszerű szoftver
notice=https://www.apache.org/licenses/LICENSE-2.0
~~~~~~
![Miért az Apache OpenOffice: nagyszerű szoftver](/why/images/why_great.png) # {.rfloatimg}

Egy nagyszerű szoftver nagyszerű embereket kíván. Az Apache OpenOffice több, mint 20 év folyamatos, magasszintű szoftverfejlesztési munkájának az  eredménye. Kezdettől fogva **egyetlen, egységes szoftver**nek tekintjük, így az Apache OpenOffice konzisztenciája és minősége világszínvonalú. **Nyílt forrású** fejlesztési folyamatából kifolyólag nem rejteget titkokat.

  - **Jobb tervezés**

    Több, mint 20 év fejlesztéssel a háta mögött az Apache OpenOffice egy kiforrott, megbízható termék. Kezdettől fogva egyetlen, egységes szoftvernek terveztük - nem különálló szoftvercsomagokból lett összetákolva. Ez teszi rendkívül konzisztenssé és könnyen használhatóvá - amit az egyik alkalmazásban megtanul, azt a másikban is azonnal felhasználhatja. A környezetfüggő segítségnyújtó valamennyi alkalmazást egységbe fogva működik, feltűnősködés nélkül biztosítva Önnek a precíz segítéséget, amire épp szüksége van. Még azt is megteheti, hogy bármelyik alkalmazásból megnyithat bármilyen dokumentumtípust - az OpenOffice a gyakorlatban is egyetlen összefüggő szoftver. Futtatható minden főbb operációs rendszeren - Microsoft Windows, GNU/Linux, Sun Solaris, Apple Mac. Hát nem nagyszerű?!

  - **Önnek is jobb**

    Az Apache OpenOffice egyetlen csomagba összefogva tartalmaz minden irodai szoftvert, amire Önnek szüksége lehet. Nem kell aggódnia, melyik változatot kellene telepítenie: egyetlen telepítő program van, ami mindent biztosít Önnek. A telepítés magában foglal további olyan funkciókat, melyeket más, költséges vetélytársak nem nyújtanak - például .pdf fájlok létrehozása, ha garantálni szeretné, hogy a fogadó fél ugyanazt lássa a számítógépén, amit Ön a sajátján. Ott van továbbá a kiterjesztések egyre növekvő köre: ezek kiegészítő funkciók, melyeket bárki fejleszthet. Az Apache OpenOffice projekt évente több alkalommal jelentet meg szoftverkiadást, így Ön olyan gyorsan veheti hasznát az új funkcióknak, amennyire csak lehet. 

  - **Őszinte szoftver**

    Az Apache OpenOffice fejlesztése a nyílt szoftver, "nincs titok" hozzáállás jegyében történik. Bárki belenézhet a programba, javasolhat fejlesztéseket, javíthat hibákat. Bárki jelezhet problémákat vagy kérhet javításokat és bárki láthatja a többi fejlesztőtől vagy felhasználótól érkező válaszokat. A jelenlegi és jövőbeli kiadások állapotát a nyilvános wiki oldalakon lehet megtekinteni, így Ön döntheti el, akar-e egyáltalán, s ha igen, mikor szeretne frssíteni, hogy kihasználhassa az új funkciók nyújtotta előnyöket. Bárki, aki számára ismerősek az üzleti szoftverek és azok reklámjai, üzleti szövegei, az Apache OpenOffice programot felüdítően másnak fogja találni. Élvezze Ön is a nyílt forrás előnyeit!
