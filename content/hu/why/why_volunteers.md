type=page
title=Miért az Apache OpenOffice: Önkéntesek, nem amatőrök
notice=https://www.apache.org/licenses/LICENSE-2.0
~~~~~~
##Összetett szoftver, melyet önkéntesek fejlesztenek?

Az Apache OpenOffice programot 100%-ban önkéntesek fejlesztik. Az Apache nem fizet a fejlesztőknek, a fordítóknak, a minőségbiztosításnak, nem fizet a hirdetésekért, a felhasználói felületért, a támogatásért, stb. Természetesen örömmel fogadjuk az [Apache Software Foundation számára felajánlott támogatásokat][1], hogy üzemeltethessük szervereinket és fedezzük egyéb rezsiköltségeinket. Termékeinket azonban teljes mértékben önkéntesek fejlesztik.

Egyes felhasználók kezdetben a következő miatt aggódnak: Hogyan lehetséges, hogy egy ingyenes, önkéntesek által fejlesztett program jó legyen valamire?

##kiváló tehetségek, mint bármely más vállalatnál

Az OpenOffice a több, mint 20 éves jelenléte során sokat profitált a nagyszámú szakember munkájából és a jövőben is hasznosítani fogja ezeket a hozzájárulásokat. Néhányuk önkéntes részvételét a projektben épp munkáltatójuk támogatja. Voltak alkalmak, amikor a Sun, Oracle, Novell, Redhat, IBM és mások szponzorálták alkalmazottaikat, hogy az OpenOffice programon dolgozzanak. Néhány szakember, aki nemrégiben vonult nyugdíjba, azért dolgozik a projekten, hogy gyakorlati ismereteit naprakészen tartsa vagy azért, hogy "visszaadjon" valamit a nyílt forrás közösségének. Mások, akik az OpenOffice tanácsadásra építették üzletüket, azért végeznek önkéntes munkát, hogy közeli kapcsolatban maradjanak üzletfeleikkel. Vannak hallgatók, akik szoftverfejlesztési vagy kapcsolódó területeken tanulnak, s projektünkben elektronikus szakmai gyakorlatszerzés céljából veszik ki részüket. Önkénteseink között számos, több, mint 10 év tapasztalattal rendelkező programozó van, aki az OpenOffice programon dolgozik. Szerencsések vagyunk, hogy olyan kiváló tehetségek dolgoznak a projekten, amelyet számos más vállalat irigyelhet.

Minden-önkéntes-alapú irányelvünk tehát nonprofit szervezetfelépítésünk alapköve is. Nem fozetünk a fejlesztésekért. De ez nem állásfoglalás a szaktudásra és önkénteseink tehetségére nézve. Tény, hogy nagyon kevés vállalat engedhetné meg magának anyagilag ezt a tehetséges csapatot, mely rendelkezésünkre áll, s amelynek tagjai önkéntesként segítenek az Apache OpenOffice program munkáiban.

##Csatlakozzon hozzánk!

Ha Ön jártas a programozásban, minőségbiztosításban, fordításban, műszaki leírásokban, grafikai tervezésben, reklámozásban vagy más kapcsolódó területeken, 
[az Apache OpenOffice projektben végzett önkéntes munkája][2] révén 'beleszólhat a dolgok menetébe'. Idejének és tehetségének önzetlen felajánlásával még jobbá tehetjük az Apache OpenOffice programot!

[1]: http://www.apache.org/foundation/contributing.html
[2]: http://openoffice.apache.org/get-involved.html
