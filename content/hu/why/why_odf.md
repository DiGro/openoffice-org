type=page
image_css=rfloatimg
title=ODF dokumentumok kezelése (*.odt, *.ods, *.odp) az Apache OpenOffice programmal
notice=https://www.apache.org/licenses/LICENSE-2.0
~~~~~~
![Miért az Apache OpenOffice: a nyílt dokumentum formátum (OpenDocument Format - ODF)](/why/images/shell.png)

##"A Windows nem tudja megnyitni a fájlt"

Ismerősnek tűnik?

Ha ODF (Nyílt Dokumentum Formátum - Open Document Format) dokumentumot kíván megnyitni, de nincs telepítve olyan alkalmazás a gépére, ami kezelné ezt a formátumot, a Windows a fenti üzenetet jeleníti meg és felkínálja, hogy válaaszon a további alkalmazások közül, amelyek esetleg kezelhetik az ODF formátumot.

Amennyiben ez történt Önnel, mi tudunk segíteni. Az Apache OpenOffice díjnyertes, ingyenes irodai programcsomag, mely egyaránt kezeli az ODF dokumentumokat és a Microsoft dokumentumokat is.

##WMik azok az ODF dokumentumok?

Az ODF egy 2006-ban megalkotott nemzetközi ISO szabvány formátum irodai dokumentumokhoz. Az ODF fájlok a következő kiterjesztéssel rendelkeznek:

- *.odt (szövegszerkesztővel létrehozott dokumentum)
- *.ods (táblázatkezelővel létrehozott dokumentum)
- *.odp (jelentéskészítővel létrehozott dokumentum)
- *.odg (grafikus szerkesztővel létrehozott dokumentum)
- *.odb (adatbáziskezelővel létrehozott dokumentum)
- *.odf (egyenletszerkesztővel létrehozott dokumentum)


Az ODF előnye, hogy semmilyen irodai alkalmazáscsomaghoz nincs kötve. Ez egy nyílt szabvány melyet bármely cég beépíthet saját szoftverébe. 
Az OpenOffice az ODF formátumot alapbeállításként használja. Ma már számos más szövegszerkesztő is rendelkezik az ODF formátum importálási és exportálási képességével.

##Az Apache OpenOffice

Az Apache OpenOffice a vezető nyílt forrású irodai szoftvercsomag, mely használható szövegszerkesztésre, táblázatkezelésre, jelentéskészítésre, grafikai munkákra, adatbáziskezelésre és sok minden másra is. A nonprofit Apache Szoftver Alapítvány (Apache Software Foundation) kiadásában jelenik meg. Számos nyelven elérhető és minden átlagos felhasználású számítógépen futtatható. Az OpenOffice képes az ODF dokumentumok kezelésére, akárcsak a többi, ismert programcsomag által létrehozott fájlokkal való munkára. Teljesen ingyen, bármilyen célra szabadon letölthető és használható.

Ha többet akar tudni az Apache OpenOffice programról, [ide kattintva](/test-hu/why/) tájékozódhat.

##Mit kell tennem, hogy használni tudjam az ODF dokumentumaimat?

[Töltse le az Apache OpenOffice programot](/test-hu/download) és telepítse számítógépére. Ez csupán néhány percet vesz igénybe. Telepítés után Ön képes lesz az ODF dokumentumok olvasására és írására egyaránt.

