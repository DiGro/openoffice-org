type=page
title=Miért az Apache OpenOffice: közigazgatás
notice=https://www.apache.org/licenses/LICENSE-2.0
~~~~~~
![Miért az Apache OpenOffice: közigazgatás](/why/images/why_gov.png) # {.rfloatimg}

A közigazgatásban és **a kormányzás minden szintjén** (helyi / járási / régiószintű / nemzeti, stb.) dolgozók az Apache OpenOffice programot ideális szoftvermegoldásnak találják. A **rugalmas szövegszerkesztő**, a **hatékony táblázatkezelő**, a **dinamikus grafikai program**, az **adatbáziskezelő** és más összetevők egységeként az OpenOffice tökéletesen megfelel egy tipikus, elfoglalt irodai dolgozó mindennapi munkavégzéséhez szükséges elvárásoknak.

Az OpenOffice már **számos nyelven** elérhető, s szabadon fordítható helyi közösségek által is.

  - **Legjobb érték**

    Az Apache OpenOffice használatával Ön kinyilvánítja a legmagasabb szintű szolgáltatások iránti elkötelezettségét. E szoftvert egyetlen üzleti vállalkozás sem birtokolja. A nyílt forrású licence értelmében nincsenek fizetendő licence díjak, nincsenek költséges éves ellenőrzések és nincs a súlyos és zavaros licence feltételeknek való megfelelőség miatti aggodalom sem. Lehetősége van továbbá a szoftver ingyenes továbbadására más munkavállalók számára, legyen az akár az oktatási rendszer vagy bármely más Önnek tetsző lehetőség.

  - **Az adatok biztonságban vannak**

    Az Információ Szabadságáról szóló törvény kimondja, hogy a ma létrehozott dokumentumok évek múltán is hozzáférhetőek legyenek a jövőben. Az Apache OpenOffice az első szoftver a világon, ami az ISO szabvány szerinti fájlformátumokat használja alapbeállításként. Rendelkezik továbbá PDF fájl készítési opcióval, ha az információt standard 'csak olvasható' formátumban kell közzétennie. Amennyiben Ön már rendelkezik (feltehetően érvényes licence nélküli) irodai szoftverrel, az Apache OpenOffice minden bizonnyal képes lesz korábbi, ezzel a programmal létrehozott fájljainak kezelésére is.

  - **Bárki számára elérhető**

    Az Apache OpenOffice programnak nincsenek titkai - nyílt-forrás politikánk alapján bárki ellenőrizheti a forráskódot vagy akár a szoftver fejlesztésében is segédkezhet. Aktívan támogatjuk a helyi közösségeket kisebbségi nyelvváltozatuk megalkotására. Az OpenOffice vezető erő a digitális kirekesztettség felszámolásában - kiváló minőségű szoftvert hozva létre, mely jövedelemtől függetlenül bárki számára elérhető.
