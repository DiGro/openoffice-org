type=page
title=Miért az Apache OpenOffice: IT üzletág
notice=https://www.apache.org/licenses/LICENSE-2.0
~~~~~~
![Miért az Apache OpenOffice: IT üzletág](/why/images/why_oem.png) # {.rfloatimg}

Építse vállalkozását az OpenOffice köré! Ha az IT szektorban dolgozik, az OpenOffice egy kiváló üzlet lehet Önnek. A **rugalmas szövegszerkesztő**, **erőteljes táblázatkezelő**, **dinamikus rajzoló program**, **adatbázis kezelő** és további alkalmazások mind megfelelnek egy irodai programcsomaggal szemben támasztott elvárásoknak.

Használja az OpenOffice-t, hogy értéket nyújthasson ügyfeleinek, mely nemcsak hogy ingyenes, de mindezen felül jogi feltételektől is mentes.

  - **A hozzáadott érték verhetetlen**

    Igaz ugyan, hogy a neves programfejlesztő cégek vannak az élvonalban, de a program eljuttatása a felhasználókhoz csupán a teljes folyamat egy darabkája. A felhasználók többsége számára a többi ember jelenti a hozzáadott értéket: az emberek, akik tanfolyamokat tartanak, felhasználói útmutatókat írnak, támogatást nyújtanak, rendszereket integrálnak, máshol fel nem lelhető kiegészítőket készítenek... Mindezeknek a vállalkozásoknak az OpenOffice egy verhetetlen értékű ajánlat. Nem kell többé ügyfelei pénzének jelentős részén programfelhasználói jogokat vásárolnia. Az OpenOffice programmal Ön a legmagasabb mindőségű irodai programokat ajánlhatja vásárlóinak teljesen költségmentesen.

  - **Nyitott a befogadásra**

    A fejlesztők és rendszerintegrátorok számára az Apache OpenOffice annyira nyílt, amennyire a neve is utal rá. Az OpenOffice az első programcsomag a világon, amely a fájlszinttől kiindulva teljeskörűen támogatja az ISO/IEC 26300 Nyílt Dokumentum Formátumú (ODF) fájlokat. Ahogy egyre több cég alkalmazza e szabványokat, az irodai szoftverek közötti adatcsere olyan egyszerű lesz, mint elmenteni vagy megnyitni egy fájlt - ez minden fejlesztő álma. Az Apache OpenOffice a fejlesztők számára számos lehetőséget kínál a különböző nyelveken íródott kiterjesztésektől az OpenOffice teljes komponens alapú architektúrájának felhasználásig.

  - **Nyitott a vállalkozások számára**

    Az Apache OpenOffice büszke más irodai programokkal való teljes kompatibilitására, mind működésére, mind pedig az általa használt fájlokra vonatkozóan. Az OpenOffice tehát nemhogy korlátozza ügyfeleit a választásban - sokkal inkább új lehetőségek sorát nyitja meg előttük. Bár hihetetlen, az Apache OpenOffice mentes mindennemű licence díjtól és aggodalomra okot adó apróbetűs résztől is. Előtelepítheti számítógépekre, postázhatja CD-n, csatolhatja könyvekhez vagy megjelentetheti az újságok címlapjain... és nem kell minden hirdetésén azt mondania: *Önnek is ajánljuk az OpenOffice praogramot!*
