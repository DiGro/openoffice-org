type=page
title=Legyen Ön is részese!
notice=https://www.apache.org/licenses/LICENSE-2.0
~~~~~~
## Miért kellene részt vennie Önnek is az OpenOffice projektben?

Az önkénteseknek számos motivációja lehet, amiért részt vesznek egy olyan nyílt forrású
projektben, mint amilyen az OpenOffice. Néhány a leggyakoribbak közül:

  - Segíteni a "digitális megosztottság" leküzdésében, folyamatos hozzáférést biztosítva az ingyenes, jó minőségű irodai csomagookhoz világszerte
  - Az OpenOffice nyújtotta előnyök és lehetőségek biztosítása az Ön országa vagy régiója számára
  - Valamit "visszaadni" a nyílt forrásnak
  - Új ismeretekre, gyakorlatra tenni szert
  - Jó hírnév "öregbítése", önéletrajzban vagy portfolióban való bemutatása az itt elvégzett munkának
  - Ügyfél vagy üzleti vállalkozás támogatása, amely az OpenOffice-t használja
  - Fejlessze tudását az OpenOffice-szal kapcsolatos tanácsadói munkákhoz
  - Hozzon valamit az OpenOffice-ba, amit mindig is szeretett volna, hogy benne legyen
  - Szórakozni, dolgozni egy jól felépített, nemzetközi önkéntes csapat tagjaként az egyik legrégibb és legismertebb nyílt forrású proejkten


## Egy több fejlesztési területet felölelő nyílt forrású projekt

Nem kell programozónak lennie ahhoz, hogy segítse az Apache OpenOffice fejlesztését. A projektben 
a különböző területeken való jártasság széles skálájára van szükség, a technikai felkészültség és 
a projektre szánt munka mértékének különböző szintjein. 
Tehát, ha van kedve az Apache OpenOffice programmal foglalkozni, majdnem biztosan jut egy szerep Önnek is. 

Keresünk olyanokat, akik:

  - Dokumentációt írnak vagy frissítenek
  - Segítik az új felhasználókat
  - Tesztelik a programot és jelzik a hibákat
  - Kijavítják a hibákat
  - Új funkciókat írnak
  - Grafikákat és egyéb reklámanyagokat készítenek
  - Különböző nyelvekre fordítják le a programot
  - Karbantartják a weboldalt és új anyagokat készítenek
  - Reklámozzák az OpenOffice programot és segítenek bemutatni annak előnyeit
  - és bármi egyéb, amiről úgy látja, szükség van rá

Mindezek a hozzájárulások segítenek a projektet aktívan tartani és erősítik a közösséget.
Részvételi szándékát üdvözöljük és amennyire csak lehetséges, megpróbáljuk egyszerűvé tenni a projekthez való csatlakozását.


## Hogyan kezdje?

Az OpenOffice egy nagy, összetett, nyílt forrású projekt, mely a számos mögötte álló év folyamán független projektté nőtte ki magát, 
ötvözve az Apache-nál szerzett tapasztalatainkkal.

Ha otthon érzi magát az Apache-stílusú nyílt forrás fejlesztésében, 
egyszerűen csak szálljon be. Iratkozzon fel a megfelelő projektre / [levelező listára](http://openoffice.apache.org/mailing-lists.html)
és mutassa be magát. Segítünk elindulni!

Abban az esetben, ha új Önnek az Apache, esetleg egy tervezettebb megközelítéssel szeretne csatlakozni, van egy új önkéntesek számára kialakított részünk, az
[Új Önkéntes Szakosodási Modul](http://openoffice.apache.org/orientation/index.html), amely végigvezeti Önt az Apache OpenOffice programmal kapcsolatos tudnivalókon és bemutatja, hogy hogyan végezzük munkánkat.

Hogy melyik utat választja, Önön múlik, csak beállítottság kérdése. Akár teheti mindkettőt egyszerre is.

Wiki oldalunkon talál egy listát a speciális területekről, ahol szívesen vesszük a segtséget: 
[Segítőt keresünk](https://cwiki.apache.org/confluence/display/OOOUSERS/Help+Wanted).

Ha Ön tanuló és szeretne hozzájárulni a projekthez az iskolai munkája részeként, kérjük tekintse meg [Tanácsok tanulóknak](/students.html) oldalunkat is.

