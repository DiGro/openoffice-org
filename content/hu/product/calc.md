type=page
title=Apache OpenOffice Calc
notice=https://www.apache.org/licenses/LICENSE-2.0
~~~~~~
[![Apache OpenOffice Calc képernyőmentése](/product/pix/calc.png)](/product/pix/calc-big.png "Kattintson a kép nagyobb változatáért") # {.rfloatimg}

*A minden célnak megfelelő táblázatkezelő*

A **Calc** az a táblázatkezelő program, amire mindig is vágyott. Az új felhasználók 
intuitívnak és könnyen elsajátíthatónak találják; a profi adatbányászok és számfalók pedig
értékelni fogják átfogó és fejlett funkciógazdagságát.

A továbbfejlesztett *Kimutatástábla* technológia egyszerűvé teszi a vállalati adatbázisból 
való adatimportálást; táblákon belüli kereszthivatozásokat, összesítéseket és a kívánt információ előállítását.

A *Természetes nyelvű képletek* lehetővé teszik az egyszerű szavakkal történő 
képletbeírást (például "eladások - kiadások").

Az *Intelligens összesítő gomb* környezettől függően automatikusan alkalmazza
a végösszesen és részösszesen függvényeket.

A *Tündérek* végig segítik a nagyszámú és összetett függvények kiválasztását és 
használatát, esetleg további [sablonokat tölthet le][1] a Kieterjesztések tárából,
ahol előregyrtott táblázatkezelési megoldásokkal segítjük munkájában.

A *Stílusok és formázások* egyszerűvé teszik a rugalmas cellaformázások alkalmazását,
mint például a tetszőleges szögben forgatható cellatartalom, a sablonok, hátterek, 
szegélyek és sok más lehetőség. A *Sablonoknak* köszönhetően saját táblázatkezelőjének 
profi felhasználójává válhat, hiszen az előre beépített funkciók alkalmazásával Ön a valódi 
feladatára koncentrálhat.

A *Megoldó* egyetlen gombnyomással lehetővé teszi a "mi lenne, ha ..." elemzést - például
profitelemzés erős/közepes/gyenge eladási előrejelzések esetén.

A **Calc** *Célérték kereső* része olyan optimalizálási problémák megoldásában segíti Önt, 
ahol egy adott táblázat cellájának optimális értékét más cellákban lévő értékek/kikötések
alapján kell kiszámítani.

A **Calc** többfelhasználós támogatási funkciójának köszönhetően bátran belekezdhet 
munkafüzeteinek használatába akár kollégáival együttműködve is. A táblázat megosztásával
más felhasználók is könnyedén elhelyezhetik adataikat a munkafüzetben. A
munkafüzet tulajdonosa ezután könnyedén, néhány kattintásal integrálhatja az új adatot.
Ezzel a lehetőséggel kiküszöbölhetőek a szerkesztési átfedések és eltérések.

Mentse táblázatait az új nemzetközi irodai dokumentumszabvány szerint OpenDocument formátumban.
Az XML alapú formátum használatával Ön nem lesz a **Calc** programhoz kötve. 
Táblázatait bármely OpenDocument szabványt támogató programmal meg tudja nyitni.

Természetesen használni tudja korábbi Microsoft Excel táblázatait is, sőt, 
munkáját el is mentheti Excel formátumban, hogy elküldje azoknak, akik még 
mindig a Microsoft termékeit használják.

Ha csak számítási eredményeit szeretné bemutatni, használja a pdf formátumot, 
anélkül, hogy bármilyen további szoftverre pénzt kellene kiadnia.

A 3.0 verziótól a **Calc** képes olvasni és kezelni a Microsoft Office 2007 vagy
Microsoft Office 2008 Mac OS X által használt .xlsx formátumot is.

[1]: http://templates.openoffice.org "Apache OpenOffice sablonok letöltése"
