type=page
title=A programcsomag előnyei
notice=https://www.apache.org/licenses/LICENSE-2.0
~~~~~~
Az Apache OpenOffice több, mint egy hat nagyszerű eszközből álló gyűjtemény.

Néhány más versenytársával ellentétben, ez a programcsomag nem különálló 
szoftverek gyűjteményeként állt össze irodai programcsomaggá. Kezdettől 
fogva teljes irodai csomagnak tervezték.

- Minden programnak hasonló felépítése van, mely nagyban megkönnyíti használatukat,
  hiszen elég egy eszköz működését egyszer megtanulni, azután minden csomagban 
  ugyanúgy alkalmazható lesz (mint például a Stílusok és formázás).
  
- Az Apache OpenOffice az Ön számítógépétől kölcsönzi megjelenését, ezért ha megváltoztatja 
  az Asztal (Desktop) beállításait, az Apache OpenOffice is követni fogja a változásokat.

- Ugyanazok az eszközök vannak használatban az egész programcsomagon belül, vagyis 
  például a Writer grafikai eszközei megtalálhatóak az Impress és a Draw programokban is.

- Nem szükséges emlékeznie, hogy egy adott fájlt milyen alkalmazással hozott 
  létre – bármely Apache OpenOffice fájl megnyitható egy egyszerű „Megnyitás” 
  paranccsal és a megfelelő alkalmazás fog elindulni. 

- Minden program ugyanazt a helyesírás-ellenőrzőt, stb. használja, azaz amennyiben 
  megváltoztat egy beállítást az egyik programban, a változás minden programra hatással 
  lesz a programcsomagon belül.

- Az egyes programok között nagyon egyszerű az információátadás.

- Minden részprogram az irodai dokumentumok új, nemzetközi szabványa szerint 
  OpenDocument formátumban menti az adatokat. Ez az XML-alapú formátum a 
  versenytársak formátumaival összehasonlítva gazdaságosabban használja ki 
  a lemezterületet, illetve biztosítja, hogy adatait bármilyen OpenDocument 
  formátumot támogató szoftverrel használhatja. 

- Valamennyi összetevő egyetlen egyszerű, a számítógépén más telepítési folyamatokból 
  már jól ismert művelettel telepíthető.

- Minden program ugyanazon nyílt licence alá tartozik – sem most, sem a jövőben 
  nem lesznek rejtett költségek.
  

Minden, amire egy irodai programcsomagban szüksége lehet - [szerezze be még ma][1]!

[1]: /download/ "Apache OpenOffice letöltése"
