type=page
title=Zašto Apache OpenOffice: javna uprava
notice=https://www.apache.org/licenses/LICENSE-2.0
~~~~~~
![Zašto Apache OpenOffice: javna uprava](/why/images/why_gov.png) # {.rfloatimg}

Javna administracija i ljudi koji rade na svim nivoima **vlasti** (lokalnim / federalnim / regionalnim / nacionalnim itd.) uvideli su da je Apache OpenOffice njihovo idealno softversko rešenje. Kombinacija **fleksibilnog procesora za obradu teksta**, **moćne proračunske tabele**, **dinamične grafike**, **pristupa bazi podataka** i drugih funkcija, zadovoljava sve svakodnevne potrebe tipično uposlenog kancelarijskog radnika.

Već dostupan u **širokom spektru jezika**, OpenOffice se može slobodno prevesti od strane lokalnih timova.

  - **Najbolja vrednost**

    Korišćenje Apache OpenOffice-a demonstrira vašu posvećenost da pružate najbolje usluge. OpenOffice nije u vlasništvu bilo kakve komercijalne organizacije. Njegova licenca otvorenog koda znači da nema naknade za licencu, nema skupe godišnje revizije, i nema brige o neusklađenosti sa tegobnim i opskurnim uslovima licence. Takođe možete da distribuirate ovaj softver besplatno za vaše zaposlene, preko školskog sistema, ili bilo kojim drugim putem po vašem izboru.

  - **Podaci su bezbedni**

    Akti o slobodi informisanja zahtevaju da će dokumenti koje kreirate danas biti godinama dostupni u budućnosti. Apache OpenOffice je prvi softver u svetu koji koristi odobrene ISO formate datoteka kao unapred zadatu opciju. On takođe ima mogućnost da kreira PDF datoteke ako je potrebno da objavite informacije u standardnom, „samo za čitanje“ formatu. Ako već imate (verovatno bez licence) kancelarijski softver, Apache OpenOffice bi trebalo da bude u stanju da čita vaše stare datoteke.
  
  - **Otvoreni za sve**

    Nema tajni u Apache OpenOffice-u - naša politika otvorenog koda znači da svako može da pregleda kod, ili nam može pomoći u razvoju softvera. Mi aktivno podstičemo lokalne timove da naprave verzije za manjinske jezike. OpenOffice je vodeća međunarodna snaga u pokretu za digitalno uključivanje - izrađujući program najvišeg kvaliteta na raspolaganju svima, bez obzira na prihode.
