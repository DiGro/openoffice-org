type=page
title=Zašto OpenOffice.org: besplatan/program otvorenog koda
notice=https://www.apache.org/licenses/LICENSE-2.0
~~~~~~
![Zašto OpenOffice.org: besplatan/program otvorenog koda](/why/images/why_foss.png) # {.rfloatimg}

Zagovornici besplatnog / programa otvorenog koda (Free/Open-Source Software - F/OSS) okreću se Apache OpenOffice-u i kao krajnji korisnici i kao saradnici. Sa svojim **fleksibilnim procesorom za obradu teksta**, **moćnom proračunskom tabelom**, **dinamičnom grafikom**, **pristupom bazi podataka** i drugim funkcijama, OpenOffice je kancelarijski paket izbora miliona korisnika.

OpenOffice je objavljen pod OSI odobrenim uslovima Apache licence, sa više od 750 saradnika i međunarodnom zajednicom koja se približava brojki od 400.000 pojedinaca.

  - **Program za sve**

    Apache OpenOffice je „moram da je imam“ desktop aplikacija koju desetine miliona ljudi koristi – alat otvorenog koda koji će vaša porodica, prijatelji, susedi da cene. Sa besplatnom licencom i aktivnom međunarodnom zajednicom, OpenOffice je ključni igrač u nastojanjima da se iskoreni digitalna isključenost i očuvaju manjinski jezici kojima preti da budu na pogrešnoj strani digitalne podele. Za desetine hiljada članova zajednice, to čini OpenOffice zajednicu njihovom prilikom za volontiranje po izboru.

  - **Otvoren za razvoj**

    Apache OpenOffice je zreo softverski proizvod, predstavljajući preko dvadeset godina kontinuiranog razvoja. Dostupan je za više operativnih sistema. Razumevanje i doprinošenje razvoju jezgra zahteva ozbiljnu posvećenost i veštine softverskog inženjerstva – nije za plašljive. Međutim, kao i svi uspešni projekti otvorenog koda, OpenOffice ima aktivnu programersku zajednicu, spremnu da pomognu novopridošlima. Alternativno, probajte pisanje ekstenzija, ili korišćenjem na UNO zasnovane OpenOffice-ove komponente u drugim aplikacijama.

  - **Otvoren svet**

    Ako koristite Apache OpenOffice, cenićete rad koji je utrošen u obezbeđivanju da ovaj program koristite besplatno. Pomozite nam da omogućimo budućim korisnicima da mogu da nastave da ga koriste besplatno. OpenOffice zajednica poziva saradnike: *Šta god da radite najbolje, uradite to za OpenOffice*. Isto tako kao i za programere, zajednica želi dobrodošlicu prevodiocima, umetnicima, tehničarima, onima koji će vršiti testiranja, ljudima koji nude korisničku podršku, trgovcima i ljudima iz marketinga, lobistima, donatorima ... spisak je dug. Zajednica operiše na međunarodnom nivou u svim vremenskim zonama, povezana sa internetom. Razgovarajte sa nama danas.
