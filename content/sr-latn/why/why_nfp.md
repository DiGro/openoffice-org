type=page
title=Zašto Apache OpenOffice: nije za profit
notice=https://www.apache.org/licenses/LICENSE-2.0
~~~~~~
![Zašto Apache OpenOffice: nije za profit](/why/images/why_nfp.png) # {.rfloatimg}

Nije za profit (Not for Profit - NFP) organizacije svih veličina se okreću ka Apache OpenOffice-u - softveru koji zadovoljava njihove potrebe i dele njihove vrednosti. **Fleksibilan procesor za obradu teksta**, **moćna proračunska tabela**, **dinamična grafika**, **pristup bazi podataka** i druge funkcije, ispunjavaju sve zahteve jednog kancelarijskog paketa.

OpenOffice nudi visok stepen kompatibilnosti sa komercijalnim kancelarijskim programom, ali bez troškova ili brigama licenciranja. 

  - **Program za sve**

Više nego ikad, NFP treba da bude u stanju da se takmiči za pažnju na prepunom tržištu. Sa Apache OpenOffice-om, NFP ima pristup osnovnom poslovnom softveru čiji je svaki bit podjednako dobar kao skupi komercijalni alati koji se koriste od strane onih kojima novac nije bitan. Razvijan više od dvadeset godina, OpenOffice je zreo, stabilan proizvod, garantujući nesmetanu upotrebu. OpenOffice je vodeća međunarodna snaga u pokretu za digitalno uključivanje - praveći program najvišeg kvaliteta na raspolaganju svima, bez obzira na prihode. Pridružite se međunarodnoj zajednici OpenOffice-a da razmenite ideje, potražite inspiraciju, ili samo da pitate za pomoć.

  - **Kompatibilan**

Apache OpenOffice se ponosi svojom kompatibilnošću sa drugim kancelarijskim programima. NFP organizacije koje se oslanjaju na volontere, cene činjenicu da ljudi koji imaju bilo kakvo iskustvo sa nekim kancelarijskim programom sa OpenOffice-om su odmah „kao kod kuće“. OpenOffice takođe razume da nijedna organizacija nije ostrvo, i zato on može da razmenjuje datoteke sa drugim kancelarijskim programom. Takođe vam omogućava da kreirate PDF datoteke za sve one  važne trenutke kada želite da zadržite kontrolu nad dokumentima nakon što napuste kancelariju. Ovo je ujedno i prvi program na svetu za skladištenje vaših dragocenih informacija u ISO odobrenom formatu - najbolja garancija za budućnost.

  - **Otvoren svet**

Neverovatno, Apache OpenOffice dolazi bez ikakvih naknada za izdavanje, ili bilo kojim zabrinjavajućim sitnim slovima u licenci. Možete da ga instalirate na onoliko računara koliko želite, da ga koristite u bilo koje svrhe, pa čak i da dalje delite kopije programa svojim zaposlenima, onima koji vam pružaju podršku, da ga koriste kod kuće, itd. Već dostupan u širokom spektru jezika, OpenOffice aktivno podstiče lokalne timove da obezbede više prevoda. Za NFP organizacije - dobrotvorne organizacije, volonterske organizacije, itd - OpenOffice je jednostavno najlakši i najjeftiniji način da se obezbede osnovni softverski alati potrebni za efikasan rad.
