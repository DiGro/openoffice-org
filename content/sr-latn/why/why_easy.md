type=page
title=Zašto Apache OpenOffice: lak za korišćenje
notice=https://www.apache.org/licenses/LICENSE-2.0
~~~~~~
![Zašto Apache OpenOffice: lak za korišćenje](/why/images/why_easy.png) # {.rfloatimg}

Lak za odabir, jednostavan za instalaciju, lak za učenje - Apache OpenOffice je jednostavan 
izbor za kancelarijski programski paket. OpenOffice je pogodan za apsolutne početnike, 
ali ako ste koristili bilo koji drugi kancelarijski softver, to je takođe u redu. 
OpenOffice će u potpunosti iskoristi ono što već znate - kroz poznate ekrane i menije - i 
ono što već imate - čitajući postojeće datoteke bez prekucavanja.

  - **Koristite ga odmah**

    Za ljude koji koriste drugi kancelarijski program, Apache OpenOffice je prijatno iznenađenje. On je tako jednostavan! Istraživanja su pokazala da je lakše (i jeftinije) preseliti se na OpenOffice iz Microsoft Office-a nego nadograditi se na najnoviji Microsoft Office paket. Zato što je OpenOffice  objedinjen program, sve radi konzistentno između aplikacija. Čak je i sistem pomoći isti. Ne morate čak ni da znate koja aplikacija je korišćena za kreiranje dokumenta - OpenOffice će automatski koristiti ispravnu aplikaciju. Vi samo treba da uradite jedno preuzimanje sa Interneta (ili instalaciju sa jednog CD-a) i imate svoj kancelarijski paket.

  - **Nema potrebe da ponovo kucate**

    Mi shvatamo da mnogi ljudi već imaju dokumente koji su kreirani korišćenjem drugih uobičajenih kancelarijskih paketa. Apache OpenOffice može da čita ove datoteke sa veoma visokim stepenom preciznosti, što migraciju na OpenOffice čini vrlo jednostavnim. U stvari, čak imamo izveštaje gde je OpenOffice bio u stanju da čita datoteke za koje je originalni programski paket prijavio da su oštećene i neupotrebljive. Ako vaši prijatelji ili kolege koriste drugačiji program, i dalje možete da razmenjujete datoteke sa njima - ali je još bolje, dajte im besplatnu kopiju Apache OpenOffice-a!

  - **Deo zajednice**

    Kada ste počeli nešto novo, lepo je znati da su desetine miliona ljudi tu bili pre vas. Apache OpenOffice se razvija, prevodi, podržava i promoviše od strane međunarodne zajednice od desetine hiljada entuzijasta. Ako ste ikada čekali godinama za plaćenu podršku komercijalnog programa od strane provajdera, podrška zajednice iz entuzijazma i znanja volontera  može doći kao iznenađenje. Možete čak pronaći sebe u razgovoru sa ljudima koji su razvili ili preveli program koji koristite. Dobrodošli u zajednicu!

