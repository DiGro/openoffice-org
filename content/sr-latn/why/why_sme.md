type=page
title=Zašto Apache OpenOffice: preduzeća
notice=https://www.apache.org/licenses/LICENSE-2.0
~~~~~~
![Zašto Apache OpenOffice: preduzeća](/why/images/why_sme.png) # {.rfloatimg}

Da bi jačali poslovanje, privredni subjekti, od prodavnice na uglu pa do privrednih giganata, okreću se Apache OpenOffice-u. **Fleksibilan procesor za obradu teksta**, **moćna proračunska tabela**, **dinamična grafika**, ** pristup bazi podataka**  i druge funkcije, ispunjavaju sve uslove za jedan kancelarijski paket.

OpenOffice nudi visok stepen kompatibilnosti sa komercijalnim kancelarijskim programima, ali bez troškova licenciranja ili briga.

  - **Rešenje bez komplikacija**

    Za mala preduzeća, informacione tehnologije predstavljaju muku i trošak. Apache OpenOffice je jednostavno najlakši i najjeftiniji način da se obezbede osnovni softverski alati potrebni da podrže rastuće poslovanje. Razvijan više od dvadeset godina, OpenOffice je zreo, stabilan proizvod, garantujući nesmetanu upotrebu. Iza scene, ona čuva sve vaše dragocene podatke u formatu odobrenom od strane Internacionalne organizacije za standardizaciju (ISO) - prvi softverski paket u svetu koji ispunjava ovaj zahtevan standard. Kako sve više kompanija usvaja taj standard, razmena podataka između kancelarijskih softvera, softvera za računovodstvo, softvera za planiranje - bilo kojeg softvera - postaće lako poput čuvanja i otvaranja datoteke. Nema transkripcijskih grešaka, nema dvaput kucanja iste informacije - računarstvo bez komplikacija.
  
  - **Kompatibilan**

    Apache OpenOffice se ponosi svojom kompatibilnošću sa drugim kancelarijskim programima. Kompanije, prelazeći na OpenOffice, jednostavno uzmu svoje postojeće datoteke sa njim. U stvari, promena ka OpenOffice-u može biti jednostavniji proces nego izvršiti nadogradnju zato što je proizvođač komercijalnog softvera objavio novu verziju. OpenOffice takođe razume da nijedna organizacija nije ostrvo, i zato on može da razmenjuje datoteke sa drugim kancelarijskim programom - na primer, sa onim koji koristi vaš računovođa. Takođe vam omogućava da kreirate PDF datoteke za sve one važne trenutke kada želite da zadržite kontrolu nad dokumentima nakon što napuste kancelariju.

   - **Otvoren za poslovanje**

    Neverovatno, Apache OpenOffice dolazi bez ikakvih naknada, ili bilo kojim zabrinjavajućim sitnim slovima u licenci. Možete da ga instalirate na onoliko računara koliko želite, koristiti ga u bilo koje svrhe, pa čak i davati kopije zaposlenima da ga koriste kod kuće. Nema više pretnji od surove softverske kotrole koja uznemirava vaše poslovanje. Vi ne morate čak ni da brinete o tome šta da instalirate - OpenOffice je jedan kompletan paket. Ako su vam potrebni dodatni jezici, jednostavno ih instalirajte.
