type=page
title=Pisac Apache OpenOffice-a
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Writer](/product/pix/writer.png)](/product/pix/writer-big.png "Kliknite za veću sliku") # {.rfloatimg}

*Za sva vaša dokumenta*

**Pisac** (engl. Writer) ima sve što očekujete od modernog, potpuno opremljenog tekstualnog
procesora ili stonog izdavača.

On je jednostavno dovoljan za brzu belešku, i dovoljno moćan da kreira kompletnu knjigu sa
sadržajima, dijagramima, indeksima, itd. Slobodni ste da se koncentrišete na svoju
poruku - **Pisac** čini da izgleda sjajno.

*Pomoćnici* (čarobnjaci) preuzimaju sve muke kod izrade standardnih dokumenata, kao što su
pisma, faksovi, agende, beleške ili vršenja više složenih zadataka kao što je
spajanje pošte. Vi ste, naravno, slobodni da kreirate sopstvene šablone, ili da
[preuzmete šablone] [1] iz našeg spremišta „Proširenja“. 

*Stilovi i formatiranje* stavlja snagu stila stranice u ruke svakog korisnika.

Hvatajte greške pri kucanju sa rečnikom *Automatsko ispravljanje*, funkcijom koja može
proveriti pravopis dok kucate. Ako je potrebno da koristite različite jezike u vašem
dokumentu - **Pisac** to takođe može da obavi.

Smanjite napor pri kucanju sa *automatskim dovršavanjem reči*, funkcijom koja sugeriše uobičajene reči i
fraze da kompletira ono što kucate.

*Okviri teksta* i *povezivanje* (linking) daće vam moć da se uhvatite u koštac sa poslovima stonog izdavaštva
za biltene, flajere i sl. aranžirano na način kako vi želite to da bude.

Povećajte upotrebljivost vaših obimnih, složenih dokumenata generisanjem sadržaja
ili indeksiranih termina, bibliografskih referenci, ilustracija, tabela,
i drugih objekata.

**Pisac** takođe može da prikaže više stranica dok vršite izmene - idealno za kompleksna
dokumenta, ili ako imate veliki monitor (ili više monitora).

Funkcija naprednih beleški prikazuje beleške pored stranice dokumenta. Ovo
čini beleške mnogo lakšim za čitanje. Pored toga, beleške od različitih korisnika se
prikazuju u različitim bojama, zajedno sa prikazanim datumom i vremenom uređivanja.

Neka su sa **Piscem** vaši dokumenti slobodno dostupni sa HTML izvozom na Internetu,
ili izvozom u MediaWiki formatu, za objavljivanje na Wiki-ju. Objavljivanje u formatu Portable
Document Format (.pdf) garantuje da ono što pišete je ono što će vaš čitalac da
vidi. Opcija PDF izvoza u Apache OpenOffice-u pruža veliki skup formatiranja
i bezbednosnih opcija, tako da se PDF datoteke mogu prilagoditi za mnoge različite
scenarije, uključujući ISO standard PDF/A datoteka.

Sačuvajte dokumente u formatu Otvoreni dokument (OpenDocument format - ODF),
novom međunarodnom standardu za kancelarijske dokumente. Ovaj format na XLM osnovi 
znači da niste vezani za **Pisca**. Možete da pristupite vašim dokumentima iz 
bilo kog programa usaglašenog sa formatom Otvoreni dokument.

**Pisac** može, naravno, da čita sva vaša stara dokumenta pravljena u Microsoft Word-u, ili da sačuva
vaš rad u Microsoft Word formatu, za slanje ljudima koji su i dalje zaključani
unutar Microsoft-ovih proizvoda. Od verzije 3.0 **Pisac** takođe može otvoriti .docx fajlove
kreirane sa Microsoft Office 2007 ili Microsoft Office 2008 za Mac OS X.

[1]: http://templates.openoffice.org/ "Download Apache OpenOffice Templates"
