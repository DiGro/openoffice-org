type=page
title=Račun Apache OpenOffice-a
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Calc](/product/pix/calc.png)](/product/pix/calc-big.png "Kliknite za veću sliku") # {.rfloatimg}

*Proračunska tabela (spreadsheet) za sve svrhe*

**Račun** (engl. Calc) je proračunsko tabelarni program koji ste uvek želeli. Pridošlice će naći 
da je intuitivan i lak za učenje; profesionalni rudari podataka i brojni programeri
za obradu numeričkih podataka će ceniti širok spektar naprednih funkcija.

Napredna *Pivot* tehnologija olakšava da se povuku neobrađeni podaci iz korporativnih
baza podataka; unakrsno tabeliranje, sumiranje, i konvertovanje u smislene informacije. 

*Formule sa prirodnim jezikom* omogućavaju da kreirate formule koristeći reči (npr.
"prodaja - troškovi").

*Inteligentno dugme zbira* automatski umeće funkciju zbira ili međuzbira,
u zavisnosti od konteksta.

*Pomoćnici* (čarobnjaci) vas vode kroz izbor i korišćenje sveobuhvatnog opsega
naprednih funkcija proračunske tabele, ili [preuzmite šablone][1] sa naše Web
lokacije Proširenja (engl. Extensions), spremišta gotovih rešenja za tabelarne proračune. 

*Stilovi i formatiranje* olakšavaju primenu fleksibilnih opcija za formatiranje ćelija,
uključujući i slobodno rotiranje sadržaja, šablone, pozadine, ivice, i mnogo
više. Možete biti sopstveni stručnjak proračunske tabele zahvaljujući *šablonima* sa ugrađenim
funkcijama, omogućavajući vam da se koncentrišete na svoj pravi posao. 

*Upravnik scenarija* omogućava analize "šta ako ..." na dodir dugmeta – npr.
poređenje profitabilnosti za visoke/srednje/niske prodajne prognoze. 

*Rešavač* je komponenta **Računa** koja omogućava rešavanje problema optimizacije gde
optimalna vrednost određene ćelije tabele mora da se obračunava na osnovu
ograničenja predviđeno u drugim ćelijama.

Podrška u **Računu** za višekorisnički režim rad podstiče grupni rad na proračunskim tabelama.
Razmenom proračunske tabele drugi korisnici mogu lako da dodaju svoje podatke
proračunskoj tabeli. Vlasnik proračunske tabele može zatim lako da integriše nove podatke sa
nekoliko klikova. Ova mogućnost za grupni rad pomaže da se izbegnu sukobi kod uređivanja. 

Sačuvajte proračunske tabele u formatu Otvoreni dokument (OpenDocument format - ODF),
novom međunarodnom standardu za kancelarijske dokumente. Ovaj format na XLM osnovi 
znači da niste vezani za **Račun**. Možete da pristupite vašoj proračunskoj tabeli iz 
bilo kog programa usaglašenog sa formatom Otvoreni dokument.

Naravno, vi ste slobodni da koristite svoje stare Microsoft Excel-ove proračunske tabele, ili sačuvajte
Vaš rad u Excel formatu za slanje ljudima koji su i dalje zaključani unutar
Microsoft-ovih proizvoda. Ako su vaši rezultati sve što oni žele da vide, onda koristite format Prenosivi dokument
(Portable Document Format – PDF) – nema potrebe da kupujete bilo koji dodatni softver. Od verzije 3.0,
** Račun** je u stanju da čita .xlsx datoteke napravljene u programu Microsoft Office 2007 ili
Microsoft Office 2008 za Mac OS X.

[1]: http://extensions.openoffice.org/templates "Download Apache OpenOffice Templates"
