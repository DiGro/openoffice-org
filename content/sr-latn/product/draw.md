type=page
title=Crtež Apache OpenOffice-a
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Draw](/product/pix/draw.png)](/product/pix/draw-big.png "Kliknite za veću sliku") # {.rfloatimg}

*Moćan grafički paket*

**Crtež** (Draw) - od brze skice do kompleksnog plana, **Crtež ** vam daje alate
da komunicirate sa grafikom i dijagramima. Sa maksimalnom veličinom strane od 300cm
sa 300cm, **Crtež** je moćno sredstvo za tehničke i uobičajene plakate...
 
'Parkirajte' najčešće korišćene alate za crtanje oko ekrana, spremne
da im se pristupi jednim klikom.

Koristite *Stilovi i formatiranje* da svi vaši grafički stilovi budu trenutno dostupni.

Manipulišite objektima, rotirajte u dve ili tri dimenzije; *3D kontrolor* postavlja
vam na raspolaganje sfere, prstenove, kocke...

*Aranžirajte objekte*: grupišite, razgrupišite, pregrupišite, uređujte objekte dok su grupisani.
Sofisticirano *prikazivanje* (engl. rendering) omogućava vam da kreirate fotorealistične slike sa sopstvenom
teksturom, svetlosnim efektima, providnošću, perspektivom, i tako dalje.

*Pametni povezivači* (engl. connectors) skraćuju rad na dijagramima toka, organizacionim šemama, mrežnim
dijagramima, itd. Definišite svoje „tačke spajanja“ za povezivače da se „uhvate“.

*Dimenziona linija* automatski izračunava i prikazuje linearne dimenzije dok crtate.

Upotrebite *Galeriju* za zbirku crteža; izrazite sopstvenu veštinu izradom kompjuterizovanih
crteža i dodajte ih u Galeriju.

Sačuvajte vaše grafike u formatu Otvoreni dokument (OpenDocument format - ODF),
novom međunarodnom standardu za kancelarijske dokumente. Ovaj format na XLM osnovi 
znači da niste vezani za **Crtež**. Možete da pristupite vašoj grafici iz 
bilo kog programa usaglašenog sa formatom Otvoreni dokument.

*Uvezite grafike* svih uobičajenih formata (uključujući BMP, GIF, JPEG, PNG, TIFF,
i WMF).

Koristite besplatnu mogućnost **Crteža** da kreira Flash (.swf) verzije vašeg rada.
