type=page
title=מתנדבים, אך לא חובבנים
notice=https://www.apache.org/licenses/LICENSE-2.0
css=../rtl.css
~~~~~~
##תוכנה מורכבת שמפותחת בידי מתנדבים?

Apache OpenOffice מפותחת כולה בידי מתנדבים. איננו משלמים למפתחים, מתרגמים, לאנשי בדיקות, שיווק, תמיכה, עיצוב, וכדומה. כמובן שנשמח לקבל [תרומות לארגון התוכנה Apache][1] שיעזרו לנו להמשיך להפעיל שרתים ובהוצאות שונות נוספות, אך נדגיש שוב שהמוצרים מפותחים על-ידי מתנדבים בלבד.

העובדה הזו יכולה להרתיע חלק מהמשתמשים שלנו. איך תוכנה שניתנת בחינם יכולה להיות טובה? 

##כישרונות כמו בכל אירגון

לאורך 10 שנות קיומה של OpenOffice, מקצוענים תרמו וממשיכים לתרום לפיתוחה. חלקם אף נתמכים על-ידי מעסיקם להתנדב בפרויקט. חברות כמו Sun, Oracle, Novell, Redhat, IBM ואחרות תמכו בעובדיהם לתרום ל-OpenOffice. 
חלק מהעובדים הם פנסיונרים שלא מזמן פרשו ממעגל העבודה ועובדים בפרויקט כדי \"להישאר בכושר\". לאחרים יש עסק שקשור לייעוץ בנושא OpenOffice, ומתנדבים בפרויקט כדי לפתח קשרים עם לקוחות פונציאליים. גם סטודנטים שלומדים פיתוח-תוכנה, או תחומים משיקים, מתנדבים בפרויקט לתקופת-התמחות אלקטרונית. 
בין המתנדבים אפשר למצוא כמה מפתחי-תוכנה בעלי ניסיון של למעלה מ-10 שנים ב-OpenOffice. אנחנו מרגישים ברי-מזל שכל הכישרונות הללו עובדים בפרויקט זה; כשרונות שארגונים יכולים לקנא בהם.
 
העיקרון בו כולם מתנדבים הוא הצהרה על הדרך בה אנו מאורגנים, כארגון ללא מטרות-רווח. איננו משלמים למפתחים, אך אין בהצהרה זו כדי להפחית מהמקצועיות והכישרון של אותם מתנדבים. למעשה, מעט מאוד ארגונים יכולים להרשות לעצמם להחזיק בכישרונות דומים לאלו שיש ל-Apache OpenOffice.

##הצטרפי אלינו!

אם יש לך כישורים בתכנות, אבטחת איכות, תרגום, כתיבה טכנית, עיצוב גרפי, שיווק או כל תחום קרוב לכך, תוכלי להשפיע על-ידי [התנדבות לפרויקט Apache OpenOffice][2]
על-ידי תרומה מזמנך, נוכל לשפר את OpenOffice!

[1]: http://www.apache.org/foundation/contributing.html
[2]: http://openoffice.apache.org/get-involved.html
