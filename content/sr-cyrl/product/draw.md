type=page
title=Цртеж Apache OpenOffice-а
notice=https://www.apache.org/licenses/LICENSE-2.0
~~~~~~
[![Screendump of Apache OpenOffice Draw](/product/pix/draw.png)](/product/pix/draw-big.png "Kliknite za veću sliku")

*Моћан графички пакет*

**Цртеж** (Драw) - од брзе скице до комплексног плана, **Цртеж ** вам даје алате
да комуницирате са графиком и дијаграмима. Са максималном величином стране од 300цм
са 300цм, **Цртеж** је моћно средство за техничке и уобичајене плакате...
 
'Паркирајте' најчешће коришћене алате за цртање око екрана, спремне
да им се приступи једним кликом.

Користите *Стилови и форматирање* да сви ваши графички стилови буду тренутно доступни.

Манипулишите објектима, ротирајте у две или три димензије; *3Д контролор* поставља
вам на располагање сфере, прстенове, коцке...

*Аранжирајте објекте*: групишите, разгрупишите, прегрупишите, уређујте објекте док су груписани.
Софистицирано *приказивање* (енгл. рендеринг) омогућава вам да креирате фотореалистичне слике са сопственом
текстуром, светлосним ефектима, провидношћу, перспективом, и тако даље.

*Паметни повезивачи* (енгл. цоннецторс) скраћују рад на дијаграмима тока, организационим шемама, мрежним
дијаграмима, итд. Дефинишите своје „тачке спајања“ за повезиваче да се „ухвате“.

*Димензиона линија* аутоматски израчунава и приказује линеарне димензије док цртате.

Употребите *Галерију* за збирку цртежа; изразите сопствену вештину израдом компјутеризованих
цртежа и додајте их у Галерију.

Сачувајте ваше графике у формату Отворени документ (ОпенДоцумент формат - ОДФ),
новом међународном стандарду за канцеларијске документе. Овај формат на XLM основи 
значи да нисте везани за **Цртеж**. Можете да приступите вашој графици из 
било ког програма усаглашеног са форматом Отворени документ.

*Увезите графике* свих уобичајених формата (укључујући BMP, GIF, JPEG, PNG, TIFF,
и WMF).

Користите бесплатну могућност **Цртежа** да креира флеш (.swf) верзије вашег рада.
