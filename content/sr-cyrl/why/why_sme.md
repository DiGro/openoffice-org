type=page
title=Зашто Apache OpenOffice: предузећа
notice=https://www.apache.org/licenses/LICENSE-2.0
~~~~~~
![Зашто Apache OpenOffice: предузећа](/why/images/why_sme.png) # {.rfloatimg}

Да би јачали пословање, привредни субјекти, од продавнице на углу па до привредних гиганата, окрећу се Apache OpenOffice-у. **Флексибилан процесор за обраду текста**, **моћна прорачунска табела**, **динамична графика**, ** приступ бази података**  и друге функције, испуњавају све услове за један канцеларијски пакет.

OpenOffice нуди висок степен компатибилности са комерцијалним канцеларијским програмима, али без трошкова лиценцирања или брига.

  - **Решење без компликација**

    За мала предузећа, информационе технологије представљају муку и трошак. Apache OpenOffice је једноставно најлакши и најјефтинији начин да се обезбеде основни софтверски алати потребни да подрже растуће пословање. Развијан више од двадесет година, OpenOffice је зрео, стабилан производ, гарантујући несметану употребу. Иза сцене, она чува све ваше драгоцене податке у формату одобреном од стране Интернационалне организације за стандардизацију (ИСО) - први софтверски пакет у свету који испуњава овај захтеван стандард. Како све више компанија усваја тај стандард, размена података између канцеларијских софтвера, софтвера за рачуноводство, софтвера за планирање - било којег софтвера - постаће лако попут чувања и отварања датотеке. Нема транскрипцијских грешака, нема двапут куцања исте информације - рачунарство без компликација.
  
  - **Компатибилан**

    Apache OpenOffice се поноси својом компатибилношћу са другим канцеларијским програмима. Компаније, прелазећи на OpenOffice, једноставно узму своје постојеће датотеке са њим. У ствари, промена ка OpenOffice-у може бити једноставнији процес него извршити надоградњу зато што је произвођач комерцијалног софтвера објавио нову верзију. OpenOffice такође разуме да ниједна организација није острво, и зато он може да размењује датотеке са другим канцеларијским програмом - на пример, са оним који користи ваш рачуновођа. Такође вам омогућава да креирате ПДФ датотеке за све оне важне тренутке када желите да задржите контролу над документима након што напусте канцеларију.

   - **Отворен за пословање**

    Невероватно, Apache OpenOffice долази без икаквих накнада, или било којим забрињавајућим ситним словима у лиценци. Можете да га инсталирате на онолико рачунара колико желите, користити га у било које сврхе, па чак и давати копије запосленима да га користе код куће. Нема више претњи од сурове софтверске котроле која узнемирава ваше пословање. Ви не морате чак ни да бринете о томе шта да инсталирате - OpenOffice је један комплетан пакет. Ако су вам потребни додатни језици, једноставно их инсталирајте.
