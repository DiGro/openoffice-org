type=page
title=Зашто Apache OpenOffice: није за профит
notice=https://www.apache.org/licenses/LICENSE-2.0
~~~~~~
![Зашто Apache OpenOffice: није за профит](/why/images/why_nfp.png) # {.rfloatimg}

Није за профит (Not for Profit - NFP) организације свих величина се окрећу ка Apache OpenOffice-у - софтверу који задовољава њихове потребе и деле њихове вредности. **Флексибилан процесор за обраду текста**, **моћна прорачунска табела**, **динамична графика**, **приступ бази података** и друге функције, испуњавају све захтеве једног канцеларијског пакета.

OpenOffice нуди висок степен компатибилности са комерцијалним канцеларијским програмом, али без трошкова или бригама лиценцирања. 

  - **Програм за све**

Више него икад, NFP треба да буде у стању да се такмичи за пажњу на препуном тржишту. Са Apache OpenOffice-ом, NFP има приступ основном пословном софтверу чији је сваки бит подједнако добар као скупи комерцијални алати који се користе од стране оних којима новац није битан. Развијан више од двадесет година, OpenOffice је зрео, стабилан производ, гарантујући несметану употребу. OpenOffice је водећа међународна снага у покрету за дигитално укључивање - правећи програм највишег квалитета на располагању свима, без обзира на приходе. Придружите се међународној заједници OpenOffice-а да размените идеје, потражите инспирацију, или само да питате за помоћ.

  - **Компатибилан**

Apache OpenOffice се поноси својом компатибилношћу са другим канцеларијским програмима. NFP организације које се ослањају на волонтере, цене чињеницу да људи који имају било какво искуство са неким канцеларијским програмом са OpenOffice-ом су одмах „као код куће“. OpenOffice такође разуме да ниједна организација није острво, и зато он може да размењује датотеке са другим канцеларијским програмом. Такође вам омогућава да креирате ПДФ датотеке за све оне  важне тренутке када желите да задржите контролу над документима након што напусте канцеларију. Ово је уједно и први програм на свету за складиштење ваших драгоцених информација у ISO одобреном формату - најбоља гаранција за будућност.

  - **Отворен свет**

Невероватно, Apache OpenOffice долази без икаквих накнада за издавање, или било којим забрињавајућим ситним словима у лиценци. Можете да га инсталирате на онолико рачунара колико желите, да га користите у било које сврхе, па чак и да даље делите копије програма својим запосленима, онима који вам пружају подршку, да га користе код куће, итд. Већ доступан у широком спектру језика, OpenOffice активно подстиче локалне тимове да обезбеде више превода. За NFP организације - добротворне организације, волонтерске организације, итд - OpenOffice је једноставно најлакши и најјефтинији начин да се обезбеде основни софтверски алати потребни за ефикасан рад.
