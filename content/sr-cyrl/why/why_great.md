type=page
title=Зашто Apache OpenOffice: велик програм
notice=https://www.apache.org/licenses/LICENSE-2.0
~~~~~~
![Зашто Apache OpenOffice: велик програм](/why/images/why_great.png) # {.rfloatimg}

Велики програм захтева велике људе. Apache OpenOffice је резултат од преко двадесет година програмерског 
инжењерства високог квалитета. Дизајниран од почетка као **обједињен софтвер**, 
Apache OpenOffice има доследност и квалитет светске класе. Његов модел развоја 
**отвореног кода** значи да нема тајни.

  - **Бољи уз помоћ дизајна**

    Развијан више од двадесет година, Apache OpenOffice је зрео, поуздан производ. OpenOffice је дизајниран
 од самог почетка као један целовит програм – није спајан од делова других програмских пакета. То га чини 
врло конзистентним и једноставним за употребу - оно што сте научили у једној апликацији одмах је 
употребљиво у другој. Уграђена контекстно-сензитивна помоћ ради у свим апликацијама, ненаметљиво 
пружајући прецизну помоћ која вам је потребна. Можете чак да отворите било коју врсту документа из било које
 апликације - OpenOffice  је заиста један целовит програм. Он такође ради на свим главним рачунарским 
платформама – Мајкрософт Виндоус, ГНУ/Линукс, Сан Соларис, Еплов Мек – зар није то сјајно!
  
  - **Боље за тебе**

Apache OpenOffice садржи све што је потребно за канцеларијски програм, у једном пакету.
 Не морате да бринете коју верзију да инсталирате: један инсталациони програм
 обезбеђује све. Инсталација такође укључује карактеристике које неки скупи ривали
 не пружају - на пример, могућност да креирате .pdf датотеке када желите да 
гарантујете шта ће прималац да види на свом рачунару. Ту је и све већи распон 
додатака (проширења): додатне функције које сваки програмер може да пружи. 
Apache OpenOffice пројекат објављује нове верзије програма неколико пута годишње, 
тако да можете да искористите предност нових функција што је брже могуће. 

  - **Поштен програм**

    Apache OpenOffice се развија коришћењем принципа отворен-софтвер, са приступом 
„без тајни“. Свако може да погледа програме и предложи побољшања или исправке 
грешака (багова). Свако може да пријави проблеме или захтева проширења, и 
свако може да види одговор од осталих корисника и програмера. Статус садашњих 
и будућих издања приказује се на јавном wики-ју, тако да можете да одлучите да
 ли и када желите да извршите надоградњу, да искористите нове могућности. Свако 
ко користи  комерцијални софтвер и његове у хипу маркетиншке говоре наћи ће да је 
Apache OpenOffice освежавајуће другачији. Уживајте у предностима отвореног кода!
