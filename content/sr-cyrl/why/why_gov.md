type=page
title=Зашто Apache OpenOffice: јавна управа
notice=https://www.apache.org/licenses/LICENSE-2.0
~~~~~~
![Зашто Apache OpenOffice: јавна управа](/why/images/why_gov.png) # {.rfloatimg}

Јавна администрација и људи који раде на свим нивоима **власти** (локалним / федералним / регионалним / националним итд.) увидели су да је Apache OpenOffice њихово идеално софтверско решење. Комбинација **флексибилног процесора за обраду текста**, **моћне прорачунске табеле**, **динамичне графике**, **приступа бази података** и других функција, задовољава све свакодневне потребе типично упосленог канцеларијског радника.

Већ доступан у **широком спектру језика**, OpenOffice се може слободно превести од стране локалних тимова.

  - **Најбоља вредност**

    Коришћење Apache OpenOffice-а демонстрира вашу посвећеност да пружате најбоље услуге. OpenOffice-а није у власништву било какве комерцијалне организације. Његова лиценца отвореног кода значи да нема накнаде за лиценцу, нема скупе годишње ревизије, и нема бриге о неусклађености са тегобним и опскурним условима лиценце. Такође можете да дистрибуирате овај софтвер бесплатно за ваше запослене, преко школског система, или било којим другим путем по вашем избору.

  - **Подаци су безбедни**

    Акти о слободи информисања захтевају да ће документи које креирате данас бити годинама доступни у будућности. Apache OpenOffice је први софтвер у свету који користи одобрене ISO формате датотека као унапред задату опцију. Он такође има могућност да креира ПДФ датотеке ако је потребно да објавите информације у стандардном, „само за читање“ формату. Ако већ имате (вероватно без лиценце) канцеларијски софтвер, Apache OpenOffice би требало да буде у стању да чита ваше старе датотеке.
  
  - **Отворени за све**

    Нема тајни у Apache OpenOffice-у - наша политика отвореног кода значи да свако може да прегледа код, или нам може помоћи у развоју софтвера. Ми активно подстичемо локалне тимове да направе верзије за мањинске језике. OpenOffice је водећа међународна снага у покрету за дигитално укључивање - израђујући програм највишег квалитета на располагању свима, без обзира на приходе.
