type=page
image_css=rfloatimg
title=Waarom Apache OpenOffice: Geweldige software
notice=https://www.apache.org/licenses/LICENSE-2.0
~~~~~~
![Why Apache OpenOffice: Great Software](/why/images/why_great.png)

Geweldige software vereist fantastische mensen. Apache OpenOffice is het resultaat van meer dan twintig jaar aan voortdurende, hoge kwaliteit, bouwen aan software. Vanaf het begin ontworpen als een **één stuk software**, bezit Apache OpenOffice een consistentie en een kwaliteit van wereldklasse. Het **open-source**-ontwikkelingsmodel betekent dat er geen geheimen zijn.

  - **Beter door ontwerp**

    Met zijn ontwikkeling van meer dan twintig jaar is Apache OpenOffice een volwassen, betrouwbaar product. OpenOffice werd vanaf het begin ontworpen als één stuk software - niet samengesmolten uit afzonderlijke pakketten software. Dit maakt het zeer consistent en gemakkelijk te gebruiken - wat u in de ene toepassing leert is onmiddellijk te gebruiken in een andere. De context-gevoelige Help werkt door alle toepassingen heen, en verschaft onopvallend precies de hulp die u nodig hebt. U kunt zelfs elk type document openen vanuit elke toepassing - OpenOffice is echt één stuk software. Het kan ook worden uitgevoerd op alle belangrijke platformen voor computers - Microsoft Windows, GNU/Linux, Sun Solaris, Apple Mac - is dat niet geweldig!

  - **Beter voor u**

    Apache OpenOffice bevat alle kantoorsoftware die u nodig hebt, in één enkel pakket. U hoeft zich geen zorgen te maken over welke versie u dient te installeren: een installatie-programma verzorgt alles. De installatie bevat ook mogelijkheden die enkele duurdere rivalen niet hebben - bijvoorbeeld de mogelijkheid om .pdf-bestanden te maken als u wilt garanderen wat de ontvanger op zijn computer ziet. Er is ook een groeiend aantal extensies: aanvullende mogelijkheden die elke ontwikkelaar mag verschaffen. Het project Apache OpenOffice geeft meerdere malen per jaar software uit, dus kunt u zo snel mogelijk voordeel trekken uit de nieuwe mogelijkheden. 

  - **Eerlijke software**

    Apache OpenOffice is ontwikkeld met een open-software, "geen geheimen"-benadering. Iedereen mag naar de programma's kijken en verbeteringen voorstellen, of problemen oplossen. Iedereen mag problemen rapporteren of verbeteringen verzoeken, en iedereen mag de antwoorden van andere gebruikers of ontwikkelaars zien. De status van huidige en toekomstige uitgaven wordt weergegeven op een publieke wiki, dus u kunt zelf beslissen of en wanneer u wilt upgraden om voordeel te hebben van de nieuwe mogelijkheden. iedereen die commerciële software gebruikt en zijn overdadige verkoopraatjes kent zal Apache OpenOffice verfrissend anders vinden. Geniet van de voordelen van open-bron!
